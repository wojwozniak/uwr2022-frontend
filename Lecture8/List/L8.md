# Zadanie: Pokédex (10p)

**Pokédex** to urządzenie pokazujące dane na temat pokemonów. Twoim zadaniem na tej liście będzie stworzenie aplikacji, która wyświetla informacje na temat pierwszej generacji pokemonów. Do tego celu użyjesz [PokéAPI](https://pokeapi.co). Przyda ci się przede wszystkim [endpoint listy](https://pokeapi.co/docs/v2#resource-listspagination-section), [endpoint pokemonów](https://pokeapi.co/docs/v2#pokemon) oraz [endpoint gatunków](https://pokeapi.co/docs/v2#pokemon-species).

Pierwsza generacja pokemonów zawiera pierwsze 151 pokemonów. Pokedex będzie się składał z dwóch części: listy, oraz widoku szczegółowego (generowanego po naciśnięciu odpowiedniego elementu listy). Poniżej znajdziesz wymagania odnośnie funkcjonalności, jednak wygląd i szczegółowe działanie listy zależeć będzie od Ciebie. 

Twój Pokédex **nie musi** być responsywny (musi wyglądać dobrze w przynajmniej jednej rozdzielczości). Za zaimplementowanie responswności nie będzie dodatkowych punktów.

Nie możesz też korzystać z żadnych dodatkowych bibliotek do styli.

[Przykładowe rozwiązanie](./images/example.gif).

Na początku przeczytaj uważnie wszystkie polecenia, by odpowiednio podejść do tematu. W razie potrzeby, we wskazówkach możesz znaleźć potencjalne sugestie odnośnie tego jak się do poszczególnych zadań zabrać (nie musisz się jednak do nich stosować, jeśli uważasz, że twój pomysł jest lepszy).

Większość punktów w tym zadaniu przyznana będzie nie za same funkcjonalności, a za napisany przez Ciebie kod. Pilnuj więc, by był on czytelny i zgodny z dobrymi praktykami.

--- 

Przede wszystkim zapoznaj się z dokumentacją API. Przyda się także wiedza na temat [Fetch API](https://developer.mozilla.org/en-US/docs/Web/API/Fetch_API). Poza tym przydatna będzie wiedza z poprzednich list dotycząca zarządzania DOMem i asynchroniczności.

---

1. (1p) Pokédex powinien zawierać listę pierwszych 151 pokemonów.
1. (2p) Po kliknięciu na nazwę danego pokemona, powinny pokazać się informacje: nazwa, obrazek, typy oraz opis. Obrazek znajdziesz w endpoincie szczegółów danego pokemona, w obiekcie `sprites` (wybierz element `front_default`), typy znajdują się w tym samym endpoincie pod kluczem `types`, z kolei opis znajdziesz w endpoincie gatunku, pod kluczem `flavor_text_entries` (możesz zawsze wybrać pierwszy opis i nie przejmować się kodowaniem znaków).
1. (1p) Kod powinien zawierać obsługę błędów: w przypadku braku połączenia z API, bądź braku niektórych danych, powinna być wyświetlona odpowiednia informacja. Błędy połączenia łatwo można sprawdzić za pomocą devtoolsów: [w chrome można przejść w tryb offline](https://stackoverflow.com/questions/16806343/chrome-disable-internet-connection-or-work-offline/32607960#32607960), [w firefoxie można użyć blokowania requestów](https://firefox-source-docs.mozilla.org/devtools-user/network_monitor/request_list/index.html#blocking-specific-urls) 
1. (1p) Kod HTML powinien być semantyczny.
1. (2p) Kod CSS powinien być czytelny: używać odpowiedniej metodologii ułatwiającej utrzymanie kodu. Powinien także używać odpowiednich selektorów.
1. (3p) Kod JavaScript powinien być czytelny i używać nowoczesnych konwencji. Powinien korzystać z wbudowanych funkcji (typu `findIndex` zamiast wyszukiwania indeksu za pomocą `for`a), oraz nowoczesnego podejścia do asynchroniczności. Powinien też być w miarę efektywny (jeśli chcesz pobrać kilka zapytań na raz, postaraj się, by użytkownik nie czekał więcej niż jest to konieczne).

<details>
  <summary>Wskazówki</summary>

  > 1. Wszystkie podpowiedzi z poprzedniej listy nadal mają zastosowanie.
  > 1. Pamiętaj, że `fetch` nie rzuca błędami w przypadku niepoprawnego Response: musisz sprawdzić status ręcznie
  > 1. Przeczytaj uważnie dokumentację używanego API. Z poziomu strony [pokeapi](https://pokeapi.co/) możesz wykonać przykładowe zapytania.

</details>