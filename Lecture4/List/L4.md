# Zadanie: Stylowanie (10p)

Twoim zadaniem będzie stworzyć responsywny formularz kontaktowy. Zadanie będzie wymagało samodzielnego wybrania **jak** responsywność będzie zaimplementowana i jak będzie działać. Można użyć flexboxa, grida, można używać mediaquery a można podejść do problemu zupełnie inaczej. Design może mieć kilka różnych wersji, a może być całkowicie płynny.

Oczywiście, prowadzący będzie wymagał tego, by dane rozwiązanie obronić: podać jego wady i zalety.

Tym razem zadanie jest otwarte, poniżej znajdują się jednak wymagania (i wskazówki) co do tego, jak formularz ma wyglądać. Można też zobaczyć przykład formularza: [wersja desktopowa](./img/desktop.png), [wersja mobilna](./img/mobile.png).

W ramach tego zadania przydatne okazać się mogą materiały dotyczące [Grida](https://developer.mozilla.org/en-US/docs/Web/CSS/CSS_Grid_Layout), [Flexboxa](https://developer.mozilla.org/en-US/docs/Web/CSS/CSS_Flexible_Box_Layout/Basic_Concepts_of_Flexbox), a także [poradnik o makro-layoutach](https://web.dev/learn/design/macro-layouts/). Dodatkowo, w części formularzy wymagane będzie napisanie prostej walidacji. Do tego może przydać się [edytor regexów](https://regex101.com/).

---

1. *(1.5p)* Zadbaj o to, by twoje style były łatwe w zarządzaniu i czytelne. W tym celu użyj jednej z popularnych metodologii (np. BEM). Postaraj się, by wszystkie stylowane elementy posiadały odpowiednią klasę (chyba, że uważasz, że w danej sytuacji użycie innego selektora jest sensowniejsze)
1. *(0.5p)* Dodaj metadane odnośnie `viewport`u, tak, aby przeglądarka nie skalowała twojej strony

    <details>
      <summary>Podpowiedź</summary>

      > [Dokumentacja](https://developer.mozilla.org/en-US/docs/Web/HTML/Viewport_meta_tag)

    </details>


1. *(0.5p)* Żeby formularz nie zajmował za dużo miejsca na dużym ekranie, stwórz "kartę" na której będzie się on znajdował. Karta powinna mieć odpowiedni odstęp od brzegów ekranu.
    <details>
      <summary>Podpowiedź</summary>

      > Na poprzedniej liście podobną "kartę" robiliśmy z nagłówka: dodanie tła strony i białego "pudełka" z odpowiednim cieniem daje dobre efekty.
      >
      > Istnieje wiele sposobów wyśrodkowania tej "karty". Najpopularniejszym jest użycie `flexboxa`, jednak tym razem z uwagi na responsywność strony może okazać się nieidealny (patrz [stackoverflow](https://stackoverflow.com/a/33455342))

    </details>
1. *(0p)* Dodaj nagłówek do formularza i go wyśrodkuj.
1. *(1.5p)* Stwórz formularz w "karcie":
    1. Formularz powinien składać sie z kilku pól:
        1. Imię (wymagane)
        1. Nazwisko
        1. E-mail (wymagane)
        1. Telefon
        1. Zapis do newslettera - checkbox
        1. Powód kontaktu (wymagane) - pole wyboru, z kilkoma opcjami (mogą być dowolne)
        1. Wiadomość (wymagane) - pole tekstowe

        <details>
          <summary>Podpowiedź</summary>

          > Wszystkie pola poza dwoma ostatnimi są `input`ami. Pole wyboru to oczywiście `select`, a tekstowe: `textarea`. Przeczytaj dokumentację każdego z tych tagów i odpowiednio ich użyj.

        </details>
    1. Przycisk "Wyślij" powinien być odpowiednio duży i zwracać uwagę: zmień jego domyślne style.
    1. Pamiętaj, by zachować odpowiedni format formularza
        <details>
          <summary>Podpowiedź</summary>

          > Chodzi przede wszystkim o użycie `label` z odpowiednimi wartościami, ale również dodanie odpowiedniego typu do tagów `input`. Formularz oczywiście powinien znajdować się w odpowiednijm tagu, a naciśnięcie przycisku "wyślij" powinno wywoływać wysyłanie formularza

      </details>
1. *(1.5p)* Dodaj walidację do formularza:
    1. Wymagane pola powinny rzeczywiście być wymagane
        <details>
          <summary>Podpowiedź</summary>

          > Pewien atrybut tagu `input` (i innych) może się tutaj okazać bardzo pomocny.

        </details>
    1. Pole E-mail powinno wymagać podania poprawnego adresu e-mail.
        <details>
          <summary>Podpowiedź</summary>

          > Problem sprawdzenia, czy dany adres email jest poprawny, jest zaskakująco skomplikowany. Istnieją [skomplikowane wyrażenia regularne](http://www.ex-parrot.com/~pdw/Mail-RFC822-Address.html) rozwiązujące ten problem, jednak przepisywanie ich do HTML'a może okazać się nużące. Na potrzeby tego zadania możemy założyć, że poprawny adres email składa się z pewnego ciągu znaków, znaku "@", pewnego ciągu znaków, kropki i pewnego ciągu znaków. "Pewny ciąg znaków" jest celowo nieprecyzyjny: zdefiniuj go tak, by miało to jakiś sens. Celem zadania nie jest sprawdzić, czy potrafisz napisać skomplikowane wyrażenie regularne.
          >
          > Przydatny może okazać się atrybut `pattern`.

      </details>

    3. Pole telefon powinno wymagać podania poprawnego telefonu
        <details>
          <summary>Podpowiedź</summary>

          > Choć problem sprawdzenia numeru telefonu nie jest aż tak skomplikowany jak problem podania odpowiedniego adresu email, to nadal nie jest to łatwy problem. Telefony mogą mieć różny format i być zapisane w różnym formacie. Ponownie, to zadanie nie ma sprawdzać, czy umiesz pisać wyrażenia regularne. Możemey przyjąć, że wszystkie numery telefonów które nas interesują składają się z 9 cyfr (i tylko cyfr).
          >
          > Oprócz atrybutu `pattern` przydatny może okazać się inny atrybut, pozwalający na określenie długości napisu.

      </details>

    4. Wszystkie pola wypełnione błędnie powinny dawać odpowiednią wizualną informację, np. zapalając ramkę na czerwono.

        <details>
          <summary>Podpowiedź</summary>

          > Bardzo przydatna może okazać się pseudoklasa `:invalid`

        </details>

1. *(2.5p)* Spraw, by formularz był responsywny
    1. Na większych ekranach, liczba kolumn powinna się odpowiednio zwiększyć: mając więcej miejsca, możemy sobie na to pozwolić
    1. Na mniejszych ekranach, liczba kolumn powinna być mniejsza

        <details>
          <summary>Podpowiedź</summary>

          > Tak jak było powiedziane na wykładzie (oraz wyżej), jest wiele sposobów na osiągnięcie responsywności. Można spróbować użyć zaawansowanych funkcji `Grid`a, można też zostać przy `flexbox`ie i metodzie `wrap`. Sprawdź dostępne opcje i wybierz jedną z nich: tą która, według ciebie, najbardziej nadaje się do tego zadania.

        </details>
1. *(1p)* Dodaj skalowanie czcionki
    1. Czcionka powinna zależeć od szerokości urządzenia użytkownika. Powinna być również zależna od wielkości czcionki preferowanej przez użytkownika
        <details>
          <summary>Podpowiedź</summary>

          > Choć responsywna czcionka nie jest czymś standardowym, to w tym zadaniu chcemy przede wszystkim zapoznać się z możliwościami. Najbardziej standardowym sposobem by nadać czcionce wielkość zależną od wielkości urządzenia, jest użycie odpowiedniej jednostki (`vw`, `vh`, `vmin`, `vmax`: która jest tu najlepsza?) i nadanie czcionce głównej (tej z tagu `html`) odpowiedniej wielkości.
          >
          > By czcionka brała pod uwagę preferencje użytkownika, możemy użyć funkcji `calc` i dodać do czcionki jednostkę relatywną, np. `rem`.
          >
          > By czcionka zbyt bardzo się nie rozrosła, możemy użyć funkcji `clamp`.

        </details>
    1. Zaktualizuj również wszystkie inne czcionki: te użyte w `input`ach, `select`ach i innych tagach.
    1. Zaktualizuj również wielkości pól: przy większym rozmiarze czcionki, pole `input` może okazać się niewystarczające do zmieszczenia dużego tekstu
1. *(1p)* Jeśli użytkownik przegląda urządzenie na telefonie, pole `checkbox`a może być ciężkie do zaznaczenia. Jako, że bardzo chcemy, by użytkownik mógł je z łatwością zaznaczyć, na tych urządzeniach pole wyboru powinno być trochę większe. *Uwaga:* W tym zadaniu **nie możesz** założyć że urządzenie mobilne to takie z odpowiednio małym ekranem: musisz znaleźć inne rozwiązanie.
    <details>
      <summary>Podpowiedź</summary>

      > [To może sie przydać](https://developer.mozilla.org/en-US/docs/Web/CSS/@media/pointer)

    </details>

