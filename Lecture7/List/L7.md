# Zadanie: TODO (10p + 2p dodatkowe)

Twoim zadaniem na tej liście będzie stworzenie listy TODO używając jednie JavaScriptu, CSS'a i HTML'a.

Lista TODO będzie miała kilka kluczowych funkcjonalności, jednak od Ciebie zależeć będzie jak ta lista będzie wyglądać i działać. Poszukaj więc inspiracji w internecie.

[Przykładowe rozwiązanie](./images/example.gif).

Na początku przeczytaj uważnie wszystkie polecenia, by odpowiednio podejść do tematu. W razie potrzeby, we wskazówkach możesz znaleźć potencjalne sugestie odnośnie tego jak się do poszczególnych zadań zabrać (nie musisz się jednak do nich stosować, jeśli uważasz, że twój pomysł jest lepszy).

Większość punktów w tym zadaniu przyznana będzie nie za same funkcjonalności, a za napisany przez Ciebie kod. Pilnuj więc, by był on czytelny i zgodny z dobrymi praktykami.

--- 

Przydać mogą się [getElementById](https://developer.mozilla.org/en-US/docs/Web/API/Document/getElementById), [querySelector](https://developer.mozilla.org/en-US/docs/Web/API/Document/querySelector), [addEventListener](https://developer.mozilla.org/en-US/docs/Web/API/EventTarget/addEventListener), [preventDefault](https://developer.mozilla.org/en-US/docs/Web/API/Event/preventDefault) a także ogólna wiedza na temat [Elementów](https://developer.mozilla.org/en-US/docs/Web/API/Element).

---

1. (1p) Lista TODO powinna umożliwiać dodawanie elementów.
1. (1p) Lista TODO powinna umożliwiać usuwanie elementów.
1. (1p) Lista TODO powinna umożliwiać oznaczanie elementów jako ukończonych (i cofanie tego procesu). Elementy te powinny odpowiednio się wyróżniać.
1. (0.5p) Lista TODO powinna umożliwiać czyszczenie listy ze wszystkich zadań.
1. (0.5p) Lista TODO powinna zawierać czytelną informację na temat tego, ile zadań zostało jeszcze do zrobienia.
1. (Dodatkowe 2p) Dodatkowe punkty można zdobyć za sprawienie, że lista będzie zapamiętywana pomiędzy przeładowaniami strony. Możesz przyjąć dowolną strategię zapamiętywania (np. ikonka zapisu, zapis na zmianie, zapis co jakiś czas).

    <details>
      <summary>Podpowiedź</summary>

      > Dane możesz (w jakiś sposób) przechowywać używając [localStorage](https://developer.mozilla.org/en-US/docs/Web/API/Window/localStorage). 

    </details>

1. (1p) Kod HTML powinien być semantyczny. W szczególności, wszystkie pola powinny mieć powiązany `label` lub, jeśli jest to niemożliwe, `aria-label`.
1. (2p) Kod CSS powinien być czytelny: używać odpowiedniej metodologii ułatwiającej utrzymanie kodu. Powinien także używać odpowiednich selektorów. Design nie musi być w pełni responsywny, lista powinna jednak wyglądać dobrze zarówno na ekranie komputera jak i na telefonie.
1. (3p) Kod JavaScript powinien być czytelny i używać nowoczesnych konwencji. Powinien korzystać z wbudowanych funkcji (typu `findIndex` zamiast wyszukiwania indeksu za pomocą `for`a). 

<details>
  <summary>Wskazówki</summary>

  > 1. Początkowo nie zajmuj się JavaScriptem: przygotuj templatkę w HTMLu, ostyluj ją w CSSie dodając odpowiednie klasy. Dopiero gdy efekt wizualny będzie zadowalający, zacznij pisać kod JavaScriptowy.
  > 1. Trzymanie aktualnej listy zadań nie jest wymagane, ale może być bardzo pomocne (szczególnie, jeśli celujesz w wykonanie zadania dodatkowego).
  > 1. Na górze pliku trzymaj wszystkie potrzebne elementy (uzyskane za pomocą któregoś z seleektorów).
  > 1. Przygotuj funkcje odpowiedzialne za "tworzenie" poszczególnych elementów twojej listy. Z pewnością będziesz z nich często korzystać.
  > 1. Użyj `addEventListener` na odpowiednich elementach, by nasłuchiwać na przykład na naciśnięcie przycisku.
  > 1. Wzorowanie sie na innych rozwiązaniach jest częścią nauki, nie bój się więc wyszukać podobnych list todo w internecie i użyć ich jako inspiracji.

</details>