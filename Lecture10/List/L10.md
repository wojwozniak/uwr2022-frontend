# Zadanie: Kalkulator (10p)

Twoim zadaniem na tej liście będzie stworzenie kalkulatora, z wykorzystaniem typescripta, webpacka i biblioteki [mathjs](https://www.npmjs.com/package/mathjs).

Kalkulator powinien pozwalać na wpisanie dowolnej formuły arytmetycznej (nie koniecznie poprawnej) używającej podstawowych operacji, a po przyciśnięciu przycisku "=" powinien zostać obliczony wynik. Nie musi umożliwiać wpisywania formuły "z palca" - wystarczy możliwość jej "wyklikania".

Kalkulator **nie musi** być responsywny, ale powinien wyglądać dobrze przynajmniej na jednej rozdzielczości.

[Przykładowe rozwiązanie](./images/example.gif).

---

W zadaniu pomocna będzie [dokumentacja webpacka](https://webpack.js.org/).

---

1. (1p) Kod HTML powinien być semantyczny.
1. (1p) Kod CSS powinien być czytelny: używać odpowiedniej metodologii ułatwiającej utrzymanie kodu. Powinien także używać odpowiednich selektorów.
1. (2p) Kod TypeScript powinien być czytelny i używać nowoczesnych konwencji.
1. (2p) Po wciśnięciu przycisku "=" formuła powinna zostać obliczona z użyciem funkcji `evaluate` z biblioteki [https://www.npmjs.com/package/mathjs](mathjs). Jeśli wyrażenie nie jest poprawne, na wyświetlaczu powinien pokazać się `Error`.
1. (3p) Projekt powinien zawierać odpowiednią konfigurację Webpacka 5 (**dopilnuj żeby była to najnowsza wersja 5**). Po wpisaniu komendy `npm run build` powinien zostać utworzony katalog `dist` zawierający wszystkie wykonywalne pliki (stanowiące "produkcyjną" funkcjonalność strony).

    W celu wygenerowania odpowiedniej konfiguracji można użyć komendy `webpack init`. Prowadzący ma jednak prawo odpytać o plik konfiguracyjny i działanie webpacka - należy wiedzieć co się dzieje w tym pliku.
1. (1p) Wgraj [eslinta](https://eslint.org/) do projektu - pomaga on statycznie zarządzać kodem. Rozszerz konfigurację `@typescript-eslint/recommended`, wyłącz jednak regułę `no-non-null-assertion`.

    W celu wygenerowania pliku konfiguracyjnego można użyć komendy `eslint --init` a następnie modyfikując regułę `no-non-null-assertion` (czemu?)

<details>
  <summary>Wskazówki</summary>

  > 1. Najlepiej zacząć od zainicjowania `npm`'a za pomocą komendy `npm init`. Komenda zada Ci kilka pytań: jeśli nie masz pewności, zawsze możesz wybrać opcję domyślną.
  > 1. Webpack przyda się dopiero później, ale dobrze jest mieć go z głowy jak najwcześniej. Dzięki temu podczas całego procesu developerskiego będzie można go używać.
  > 1. Za pomocą komendy `webpack init` możesz zainicjować dość dobrą konfigurację webpacka. `PWA` nie będzie potrzebne.
  > 1. Możliwe, że będzie trzeba użyć powyższej komendy kilkukrotnie (w przypadku błędów).
  > 1. Po zainstalowaniu webpacka powinno dać się już użyć zarówno `npm run build` jak i `npm run serve`.
  > 1. Domyślna konfiguracja `tsconfig.json` może być problematyczna. Zmień ją, najlepiej usuwając i używając `tsc --init` w celu stworzenia nowej.
  > 1. Teraz bez większych problemów powinno dać się wykonać resztę zadań: zarówno zainstalowanie `mathjs` jak i `eslint` nie powinno być problemem, a cała funkcjonalność kalkulatora powinna być już dość prosta w porównaniu do poprzednich pracowni.

</details>