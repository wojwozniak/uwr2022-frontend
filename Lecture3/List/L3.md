# Zadanie: Stylowanie (10p + 1p dodatkowy)

Twoim zadaniem będzie ostylowanie istniejącej strony html. W ramach tego zadania stworzysz plik `style.css` zawierający wszystkie style dzięki którym strona ta będzie wyglądała tak jak na [obrazku](./solution.png). Oznacza to, że **nie możesz zmieniać pliku HTML w żaden sposób** (o ile nie jest to bezpośrednio napisane w zadaniu).

**Strona powinna jak najbardziej przypominać załączony obrazek.**

---

Zdecydowana większość elementów strony które wymagają dodania styli mają nadane odpowiednie nazwy klas. Staraj się przede wszystkim używać nazw klas, chyba, że w danym przypadku użycie innego selektora wyda ci się logiczniejsze (lub element nie posiada odpowiedniej klasy).

---

W wykonaniu zadania pomocne będą pojęcia `positioning`, `float`, `flexbox` oraz `grid` o których mówiliśmy na wykładzie. W razie problemów, MDN posiada dobre poradniki na temat tych zagadnień w sekcji [CSS Layout](https://developer.mozilla.org/en-US/docs/Learn/CSS/CSS_layout).

Dodatkowo, przydatne mogą okazać się własności CSSa: `align-items`, `background`, `border`, `border-radius`, `box-shadow`, `clear`, `color`, `display`, `flex-direction`, `float`, `font-family`, `font-size`, `grid-column`, `grid-gap`, `grid-row`, `grid-template-columns`, `grid-template-rows`, `height`, `justify-content`, `list-style-type`, `margin`, `object-fit`, `padding`, `position`, `text-align`, `text-decoration`, `top`, `width`. Są to wszystkie własności użyte w rozwiązaniu z obrazka, jednak w zależności od twojego podejścia do zadań, możesz chcieć użyć też innych własności (bądź niektórych nie użyć wcale). Pamiętaj o korzystaniu z dostępnych źródeł (np. MDN) w celu znalezienia odpowiednich własności.

Prowadzący w ramach sprawdzania zadania ma prawo zapytać o to, jak działają poszczególne własności. Nie kopiuj ich więc bezmyślnie: postaraj się zrozumieć co one robią. Nie musisz znać składni na pamięć, zawsze możesz się wspomagać dokumentacją.

---

1. *(0p)* Stwórz plik `styles.css` i sprawdź (np ustawiając kolor tła body na `red`) czy plik stylu się wczytuje. W tym pliku będziesz tworzyć wszystkie style.
1. *(1p)* Używając `flexbox`a ułóż odpowiednio elementy: `header` powinien być na górze, `div` z contentem w środku a `footer` na dole. Dodatkowo, w środku `div`a, `nav` powinien być po lewej a `main` po prawej. Wszystkie cztery elementy (`header`, `div` z contentem, `footer` i `main`) powinny być elementami flex (flex items).

    <details>
      <summary>Podpowiedź</summary>

      > Zarówno `body` jak i `div` z contentem powinny być kontenerami flex. `body` powinno dodatkowo mieć zmienioną oś główną - w tym celu należy zmienić kierunek flexa. Możesz o tym przeczytać [tutaj](https://developer.mozilla.org/en-US/docs/Learn/CSS/CSS_layout/Flexbox).

    </details>

1. *(0.5p)* Wyróżnij nagłówek i dodaj mu style.
    1. Żeby nagłówek się wyróżniał, nadaj mu biały kolor tła, a kolor tła reszty strony ustaw na `FBF5F5`.
    1. Nadaj cień headerowi. Nie przesuwaj go względem osi x, względem osi y przesuń go o `3px` i dodatkowo rozmaż go o `4px`. Nadaj mu przezroczysty, czarny kolor `rgba(0, 0, 0, 0.1)`.
        <details>
          <summary>Podpowiedź</summary>

          > Przeczytaj dokumentację własności `box-shadow`.

        </details>
1. *(1.5p)* Dodaj style do nawigacji.
    1. Usuń kropki przy elementach listy w nawigacji.
        <details>
          <summary>Podpowiedź</summary>

          > Znajdź własność odpowiadającą za zmianę stylu listy (jest to jedna z własności wypisanych na górze).

        </details>
    1. Usuń puste miejsce po lewej, powstałe po usunięciu kropek.
        <details>
          <summary>Podpowiedź</summary>

          > Użyj DevTools w przeglądarce w celu znalezienia wartości powodującej przesunięcie. Następnie usuń je ustawiając odpowiednią własność CSS.

        </details>
    1. Każdy link w nawigacji powinien mieć wysokość `4rem` oraz odstęp po bokach o wielkości `2rem`. Cała powstała w ten sposób przestrzeń powinna być klikalna, i wszystkie linki powinny mieć taki sam "klikalny obszar".
        <details>
          <summary>Podpowiedź</summary>

          > Żeby cała przestrzeń była klikalna, musisz zmienić wielkość elementu `a`. 
          >
          > Element ten domyślnie wyświetlany jest jako `inline`, niemożliwe jest więc zwiększenie jego wysokości. Musisz więc zmienić, za pomocą odpowiedniej własności, sposób wyświetlania tego elementu na coś innego (żeby odpowiednio dobrać własność, dobrze jest przeczytać najpierw przeczytać kolejny punkt).
          >
          > Margines nie jest dobrym rozwiązaniem w tym konkretnym przypadku, ponieważ nie rozszerzy on "pola w którym działa" element `a`.

        </details>
    1. Wyśrodkuj napis znajdujący się wewnątrz linka (zarówno w pionie jak i w poziomie).
        <details>
          <summary>Podpowiedź</summary>

          > Obecnie najpopularniejszym sposobem środkowania napisów jest użycie `flexbox`a. Należy odpowiednio ustawić element zarówno względem osi głównej (main axis) jak i krzyżowej (cross axis). 
          >
          > Są również inne sposoby środkowania elementu: możesz ich poszukać samodzielnie.

        </details>
    1. Spraw, by po najechaniu myszką na link, tło się podświetliło, ustawiając kolor na `rgba(0,0,0,0.1)`.
    1. Zmień domyślne stylowanie napisów w nawigacji: napisy powinny być czarne, pozbawione jakichkolwiek dekoracji (np. podkreślenia).
1. *(0.5p)* "Przyklej" zawartość nawigacji tak, by wszystkie jej linki były widoczne cały czas, nawet jeśli użytkownik przescrolluje się na stronie.
    <details>
      <summary>Podpowiedź</summary>

      > Łatwym sposobem by to osiągnąć jest użycie odpowiedniego pozycjonowania. Przeczytaj [możliwe wartości](https://developer.mozilla.org/en-US/docs/Web/CSS/position) i znajdź taką, która najbardziej psuje do tego przypadku. Pomocne okazać się może przeczytanie o tej własności w sekcji [positioning](https://developer.mozilla.org/en-US/docs/Learn/CSS/CSS_layout/Positioning).

    </details>
1. *(1p)* Ostyluj główny kontent.
    1. Zanim przejdziesz dalej, w tym zadaniu mogą przeszkadzać obrazki znacząco rozciągające stronę. Tymczasowo zakomentuj odpowiednią sekcję HTMLa. To jeden z niewielu momentów kiedy możesz zmienić coś w tym pliku.
    1. Wyróżnij całą główną część strony: nadaj jej kolor `ECECF7`. Dodatkowo, zawartość powstałego w ten sposób kolorowego pudełka powinna być odsunięta od brzegów pudełka o `2rem` (ze wszystkich stron).
        <details>
          <summary>Podpowiedź</summary>

          > Chodzi oczywiście o ostylowanie tagu `main`.

        </details>

    1. Obrazki powinny opływać tekst znajdujący się na stronie. Pierwszy i trzeci obrazek powinny opływać tekst z prawej, a drugi i czwarty: z lewej.
        <details>
          <summary>Podpowiedź</summary>

          > W tym celu możesz użyć [float'ów](https://developer.mozilla.org/en-US/docs/Learn/CSS/CSS_layout/Floats)

        </details>

    1. Opływające obrazki zostawiają wokół siebie za dużo miejsca: zmniejsz je dwukrotnie.
        <details>
          <summary>Podpowiedź</summary>

          > Na początku używając DevTools odkryj, jakie elementy i w jaki sposób tworzą one miejsce dookoła siebie. Sprawdź także jakie to są wartości. Następnie używając CSSa odpowiednio je zmodyfikuj.

        </details>

    1. Sekcja zaczynająca się od nagłówka `Dolor` opływa obrazek drugi. Powinna być ona jednak w osobnym wierszu. Spraw, by każdy element `article` czyścił floaty zarówno z lewej jak i z prawej strony.
        <details>
          <summary>Podpowiedź</summary>

          > Dzieje się tak dlatego, że obrazek z `float` zmienia pozycjonowanie wszystkich elementów z którymi wchodzi w interakcję. By temu zapobiec, możemy każdemu elementowi `article` kazać "oczyścić" otaczające go floaty. 
          >
          > Przeczytaj sekcję [clearing floats](https://developer.mozilla.org/en-US/docs/Learn/CSS/CSS_layout/Floats#clearing_floats) i dodaj odpowiedniemu elementowi odpowiednią własność `clear`.

        </details>

1. *(1.5p)* Stylowanie sekcji z ostrzeżeniem.
    1. W środku strony znajdują się dwa `div`y otaczające zawartość będącą ostrzeżeniem. Wewnętrzny `div` (ten z `class` `warning`) powinien zajmować `70%` dostępnego miejsca w kontenerze (ale nie mniej niż `500px`), mieć tło `F4C5B7`, i być otoczony trwałą (`solid`) obramówką w kolorze `FAF9F8`, o wielkości `3px`. Obramówka powinna być zaokrąglona o `20px`.

        *Komentarz:* Zauważ, że nasza zawartość się rozjechała. To znów wina `float`a, który jest w pewnym sensie wyciągnięty ze standardowego flow strony. Wiąże się to z czymś co nazywa się [BFC](https://developer.mozilla.org/en-US/docs/Web/Guide/CSS/Block_formatting_context). Obrazek z `float` istnieje w nowym BFC, nie w tym, w którym znajduje się otaczający go `div`. Z tego powodu obrazek "wychodzi" poza obramowanie bo "wychodzi" też poza głównego diva. Ten problem zaraz rozwiąże się sam, jednak warto jest przeczytać, czym BFC jest.
    1. *Zadanie dodatkowe za 1p:* Napraw problem opisany wyżej już w tym momencie: spraw, by obrazek był "w środku" pudełka, nie zmieniając jednak tego, że opływa on tekst.
        <details>
          <summary>Podpowiedź</summary>

          > Przeczytaj dokładnie o BFC. Jest kilka rozwiązań tego problemu. Jedno z nich wymaga modyfikacji HTML'a - w ramach tego zadania wyjątkowo możesz to zrobić. Są jednak też rozwiązania bardziej nowoczesne, nie wymagające modyfikacji HTML'a, a jedynie jednej linijki w CSS'ie. Za dowolne rozwiązanie tego problemu i wyjaśnienie jak to zrobić, dostaniesz dodatkowy punkt, nieliczący się do maksymalnej sumy punktów.

        </details>
    1. Ponownie używając `flex`a, wyśrodkuj całego `div`a `warning`.
        <details>
          <summary>Podpowiedź</summary>

          > `div` zawierający `div`a `warning` nie jest w pliku HTML przez przypadek: zrób z niego kontener `flex` i wyśrodkuj używając odpowiedniej własności.

        </details>
    1. Usuń odstęp u góry obrazka i zwiększ odstęp od tekstu do ramki obrazka do `2rem`.
1. *(2p)* Ostyluj galerię
    1. Usuń komentarze które dodałeś w ramach poprzedniego zadania, tak, by obrazki wróciły na stronę.
    1. Spraw, by element zawierający obrazki galerii stał się `wrapper`em Grida. Sam Grid powinien mieć trzy kolumny o szerokości `1fr`.
        <details>
          <summary>Podpowiedź</summary>

          > W razie potrzeby wspomóż się [MDN'em](https://developer.mozilla.org/en-US/docs/Web/CSS/CSS_Grid_Layout). 

        </details>
    1. Zmień wielkość wszystkich obrazków wewnątrz Grid'a: spraw, by były one wielkości rodzica (zarówno wysokość jak i szerokość powinny w pełni wypełniać rodzica: nie przejmuj się, jeśli przez to obrazki są rozciągnięte, naprawimy to później).
    1. Zmień pozycje elementów:
        1. Pierwszy obrazek powinien znajdować się w pierwszej kolumnie i rozciągać na dwa wiersze
        1. Drugi obrazek powinien znajdować się w drugiej kolumnie i pierwszym wierszu
        1. Trzeci obrazek powinien znajdować się w dwóch ostatnich kolumnach drugiego wiersza
        1. Czwarty obrazek powinien znajdować się w ostatniej kolumnie pierwszego wiersza
      
        <details>
          <summary>Podpowiedź</summary>

          > Istnieje wiele sposobów. Można zdefiniować wszystkim elementom wartości `grid-column` i `grid-row`, można też wykorzystać `grid-template-area`. Wybierz opcję, która najbardziej ci się podoba.
        </details>

    1. Dodaj odstęp pomiędzy wszystkimi komórkami grida o wielkości `1rem`.
    1. Zmień sposób dopasowywania obrazków do dostępnego miejsca, używając własności `object-fit`. Wybierz wartość która ci najbardziej odpowiada.
1. *(1p)* Dodaj style do stopki
    1. Stopka powinna mieć wysokość `7rem`.
    1. Wyśrodkuj dane adresowe stopki zarówno w pionie jak i w poziomie
        <details>
          <summary>Podpowiedź</summary>

          > W tym celu ponownie możesz użyć `flexbox`a.
        </details>
    1. Dodaj obramowanie stopki od góry. Powinno być ono trwałe (`solid`), mieć czarny kolor i wielkość `1px`.
1. *(1p)* Zmień czcionkę
    1. Ustaw czcionkę strony na "Roboto". Sprawdź, że rzeczywiście jest ona importowana na stronie. Dodaj fallback: jeśli czcionka Roboto nie może być załadowana na komputerze użytkownika, powinniśmy użyć czcionki "Arial"
    1. Napis główny w nagłówku `header` powinien być wyśrodkowany i mieć wielkość o `2.5` jednostki większą, niż wielkość elementu głównego (root element).
    1. Każdy link w nawigacji powinien mieć wielkość o `1.5` jednostki większą, niż wielkość czcionki elementu głównego (root element).
    1. Wszystkie elementy `h2` głównego contentu strony powinny być wyśrodkowane i mieć wielkość o `1.8` jednostki większą, niż wielkość czcionki elementu głównego (root element).
    1. Wszystkie elementy `h3` głównego contentu strony powinny mieć wielkość o `1.5` jednostki większą, niż wielkość czcionki elementu głównego (root element).
    1. Podpisy pod obrazkami powinny być wyśrodkowane i mieć wielkość o `0.8` jednostki większą (mniejszą?), niż wielkość czcionki elementu głównego (root element).
    1. Wszystkie teksty w stopce powinny być wyśrodkowane i mieć wielkość o `0.7` jednostki większą (mniejszą?), niż czcionki wielkość elementu głównego (root element).
    1. Tekst `Warning` powinien być wyśrodkowany.
